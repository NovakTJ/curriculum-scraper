--- PAGE 1 ---
Septembar 2024. Copyright 2018-2024 by Dragan Milićev
Enkapsulacija
❖ Što se tiče pravila jezika C++, bilo koji član može biti bilo koje vrste dostupnosti: javan 
(public), zaštićen (protected) ili privatan (private) ; međutim, iskustvena preporuka jeste ta da se 
klasa pravi tako da (osim ako postoje jaki razlozi i opravdanje za drugačije odluke):
• podaci članovi budu isključivo privatni, kako bi pristup do njih mogao lakše da se 
kontroliše i menja; ako je potrebno pristupati podacima članovima, napraviti operacije za:
• čitanje, tzv. getter operacije koje čitaju i vraćaju vrednost podatka (npr. getName)
• upis, tzv. setter operacije koje postavljaju vrednost podatka (npr. setName)
• javne treba da budu samo operacije koje čine interfejs date klase
• zaštićene mogu da budu operacije:
• getter/setter operacije, ukoliko ne predstavljaju deo javnog interfejsa klase, a 
izvedenim klasama je potreban pristup do podataka članova
• pomoćne (helper) operacije, jer se one koriste za implementaciju metoda operacija iz 
interfejsa, pa je velika šansa da takve iste budu potrebne i u redeﬁnisanim metodama 
izvedenih klasa; tu se uključuju i “kukice” (hook), jer su one svakako predviđene za 
redeﬁnisanje u izvedenim klasama
 113

--- PAGE 2 ---
Septembar 2024. Copyright 2018-2024 by Dragan Milićev
Enkapsulacija
❖ U nekim situacijama deo interfejsa (tj. neki članovi) jedne klase ne treba da bude dostupan 
svim ostalim delovima programa, bez razlike, već samo nekoj “povlašćenoj” operaciji neke 
druge klase ili mnogim/svim operacijama te druge klase
❖ U osnovi, takvi članovi morali bi biti javni, kako bi bili dostupni toj drugoj klasi, ali su oni 
onda dostupni i ostalim delovima programa kojima je ta klasa dostupna, bez izuzetka; na taj 
način može biti kompromitovana enkapsulacija posmatrane klase
❖ Jezik C++ pruža delimičnu podršku za rešavanje ovakvih situacija u vidu tzv. prijateljskih 
funkcija (friend function) ili prijateljskih klasa (friend class):
• prijateljska funkcija f nekoj klasi X je funkcija koja nije članica te klase X, već je članica 
neke druge klase ili je globalna (nije članica nijedne klase), a ima pravo pristupa do 
privatnih i zaštićenih članova klase X
• prijateljska klasa F nekoj klasi X je klasa čije sve funkcije članice imaju pravo pristupa do 
privatnih i zaštićenih članova klase X
❖ Prijateljske funkcije ili klase klasi X speciﬁkuju se navođenjem njihovih deklaracija u bilo 
kom delu deﬁnicije klase X (svejedno u kom delu, tj. iza bilo kog speciﬁkatora public, 
protected, private)
 114
