--- PAGE 1 ---
Septembar 2024. Copyright 2018-2024 by Dragan Milićev
❖ Uništavanje svih privremenih objekata napravljenih pri izračunavanju nekog 
potpunog izraza (izraza čiji rezultat više nije operand nekog okružujućeg izraza) vrši 
se kao poslednji korak u izračunavanju tog izraza u koji je pravljenje tih privremenih 
objekata leksički ugrađeno; drugim rečima, svi privremeni objekti napravljeni tokom 
izračunavanja izraza ne nadživljavaju pun izraz u kom su leksički napravljeni (ne 
uključuje dinamički ugnežđene izraze izvršene unutar pozvanih funkcija):
c3 = (c1 + c2) * (complex(1.,0.) + c2); 
❖ Ako je tokom izračunavanja izraza napravljeno više privremenih objekata, oni se 
uništavaju po obrnutom redosledu od redosleda njihove inicijalizacije
❖ Sve ovo važi čak i ako je izračunavanje izraza bacilo izuzetak
❖ Ako je za privremeni objekat vezana referenca, životni vek tog privremenog objekta 
produžava se do kraja životnog veka te reference, ali ne tako da on nadživi poziv 
funkcije u kojoj je napravljen: svi privremeni objekti obavezno se uništavaju pre 
povratka iz funkcije u kojoj su napravljeni, pa referenca vraćena iz funkcije i dalje 
može biti viseća
Privremeni objekti
 343
Svi privremeni objekti napravljeni u ovom izrazu 
uništavaju se na kraju izračunavanja tog izraza

--- PAGE 2 ---
Septembar 2024. Copyright 2018-2024 by Dragan Milićev
❖ Objekti ugrađeni u druge objekte složenih tipova nazivaju se podobjektima; to su sledeći:
• podobjekat osnovne klase unutar objekta izvedene klase
• objekat koji je manifestacija nestatičkog podatka člana, tzv. objekat član (member object), ugrađen u 
objekat klase čiji je taj podatak član
• element niza
❖ Objekti koji nisu podobjekti drugih objekata nazivaju se kompletnim objektima (complete object)
❖ Kompletni objekti, objekti članovi i objekti koji su elementi niza nazivaju se i najizvedenijim objektima 
(most-derived object), da bi se razlikovali od podobjekata osnovnih klasa ugrađene u objekte izvedenih 
klasa
❖ Životni vek ugrađenih objekata određen je životnim vekom objekta u koji su ugrađeni i vezan je za 
njega: ugrađeni objekti nastaju zajedno sa okružujućim objektom (inicijalizuju se tokom inicijalizacije 
okružujućeg objekta) i nestaju zajedno sa njim (uništavaju se tokom uništavanja okružujućeg objekta)
❖ Redosled inicijalizacije je uvek određen za objekte ugrađene u isti objekat. Redosled njihovog 
uništavanja je takođe određen i uvek je suprotan redosledu njihove inicijalizacije
❖ Elementi niza inicijalizuju se po redosledu njihovih indeksa (počev od elementa na poziciji 0 ka rastućim 
pozicijama); uništavaju se obrnutim redosledom
Ugrađeni objekti
 344
