--- PAGE 1 ---
Septembar 2024. Copyright 2018-2024 by Dragan Milićev
❖ Lvrednost (lvalue) su, pored još nekih, sledeći izrazi:
• ime varijable, funkcije ili podatka člana, bez obzira na tip; čak i kad je tip varijable referenca na dvrednost, izraz koji se sastoji od 
njenog imena je lvrednost
• poziv funkcije ili operator za preklopljenu operatorsku funkciju, ako je povratni tip referenca na lvrednost
• a=b, a+=b, a%=b i svi drugi ugrađeni operatori složene dodele
• ++a i --a, ugrađeni preﬁksni operatori inkrementiranja i dekrementiranja
• *p, ugrađeni operator indirekcije
• a[n] i p[n], ugrađeni operator indeksiranja, pod uslovom da je jedan operand izraza a[n] niz koji je lvrednost
• x.m, član objekta, osim kad je m enumerator član ili nestatička funkcija članica i osim kada je x dvrednost i m je nestatički podatak 
član tipa koji nije referenca
• p->m, ugrađeni operator člana pokazivanog objekta, osim kad je m enumerator član ili nestatička funkcija članica
• a,b, ugrađeni operator zarez, ako je b lvrednost
• a?b:c, ugrađeni ternarni uslovni operator pod određenim uslovima (ako je izabrani izraz lvrednost)
• string literal, npr. "Hello"
• rezultat konverzije u referencu na lvrednost, npr. static_cast<int&>(x)
❖ Svojstva lvrednosti:
• sve kao za glvrednosti
• može se uzimati adresa &lv
• promenljiva lvrednost može biti levi operand ugrađenih operatora dodele i složene dodele, lv = …, lv+=…  itd.
• njome se može inicijalizovati referenca na lvrednost koja onda upućuje na objekat koji taj izraz identiﬁkuje: T& r = lv;
Kategorije vrednosti
 390

--- PAGE 2 ---
Septembar 2024. Copyright 2018-2024 by Dragan Milićev
❖ Čdvrednost (prvalue) su, pored još nekih, sledeći izrazi:
• enumerator i literal (osim string literala), npr. 23, 12.34, nullptr ili true
• poziv funkcije ili operator za preklopljenu operatorsku funkciju, ako povratni tip nije referenca, npr. s.substr(1,2) ili s1+s2
• a++ i a--, ugrađeni postﬁksni operatori inkrementiranja i dekrementiranja
• a+b, a-b, a%b, a>>b i svi drugi ugrađeni aritmetički operatori
• a&&b, a||b, !a, ugrađeni logički operatori
• a<b, a>b, a==b, a!=b i svi drugi ugrađeni operatori poređenja
• &p, ugrađeni operator uzimanja adrese
• x.m, član objekta, ako je m enumerator član ili nestatička funkcija članica
• p->m, ugrađeni operator člana pokazivanog objekta, ako je m enumerator član ili nestatička funkcija članica
• a,b, ugrađeni operator zarez, ako je b dvrednost
• a?b:c, ugrađeni ternarni uslovni operator pod određenim uslovima (ako je izabrani izraz dvrednost)
• rezultat konverzije u tip koji nije referenca, npr. static_cast<int>(x)
• pokazivač this
❖ Svojstva čdvrednosti:
• sve kao za dvrednosti
• ne može biti polimorfan: dinamički tip uvek je jednak statičkom tipu određenom za vreme prevođenja
• čdvrednost koja nije klasnog tipa i nije tipa niza ne može biti cv-kvaliﬁkovana
• ne može biti nekompletnog tipa, tipa apstraktne klase ili niza takvog tipa
Kategorije vrednosti
 391
