--- PAGE 1 ---
Septembar 2024. Copyright 2018-2024 by Dragan Milićev
Neki osnovni pojmovi jezika
❖ Sledeće stvari nisu objekti:
• vrednost: rezultat izraza (operacije nad operandom), osim kada se zahteva pravljenje privremenog objekta
• referenca
• funkcija
• enumerator: član enumeracije (simbolička konstanta)
• tip
• nestatički član klase
• šablon
• this
• i još neke stvari
❖ Varijabla (variable) je objekat ili referenca koji nije nestatički podatak član i koji je uveden deklaracijom
❖ Objekti se prave:
• deﬁnicijama: posebne vrste deklaracija koje imaju efekat pravljenja objekta
• operatorom new
• operatorom throw
• kada se zahteva pravljenje privremenog objekta
❖ Deklaracija (declaration) je iskaz koji uvodi identiﬁkator u program: svaki identiﬁkator mora se deklarisati pre 
upotrebe
 163

--- PAGE 2 ---
Septembar 2024. Copyright 2018-2024 by Dragan Milićev
Prevođenje
❖ Program na jeziku C++ sastoji se od jednog ili više modula, pri čemu se modulom smatra 
sadržaj jednog fajla za izvornim kodom (tipična ekstenzija imena je .cpp)
❖ Svaki izvorni fajl je odvojena jedinica prevođenja (compilation unit): svaki fajl se prevodi 
odvojeno i nezavisno: kada prevodilac (compiler) prevodi jedan fajl, ne izlazi iz granica tog 
fajla, odnosno ne tretira druge fajlove programa
❖ Kada prevodi jedan fajl sa izvornim kodom (.cpp), prevodilac će generisati jedan fajl sa 
prevedenim kodom, fajl sa tzv. objektnim kodom (object ﬁle, tipična ekstenzija .obj ili .o; termin 
nema veze sa objektno orijentisanim programiranjem)
❖ Bilo koja greška u prevođenju uzrokuje da prevodilac ne proizvede izlazni obj fajl; bez 
obzira na to, prevodilac po pravilu nastavlja prevođenje, pokušavajući da prevaziđe svaku 
grešku i prijavljuje sve eventualne druge greške na koje naiđe
❖ Fajl sa izvornim kodom sastoji se isključivo od deklaracija: tipova (uključujuči i klase), 
funkcija, objekata i drugog. Deklaracija (declaration) je iskaz koji uvodi identiﬁkator u 
program
❖ Svako ime (identiﬁkator) koje se koristi u programu mora najpre biti deklarisano, u 
suprotnom će prevodilac prijaviti grešku u prevođenju
 164
