--- PAGE 1 ---
Septembar 2024. Copyright 2018-2024 by Dragan Milićev
❖ Klasa može imati i više konstruktora premeštanja, recimo onaj koji prima X&& i onaj koji prima 
const X&&
❖ Ako klasa X nema nijedan eksplicitno deklarisan konstruktor premeštanja (tj. korisnički 
deklarisan konstruktor premeštanja) i pod uslovom da ta klasa nema korisnički deﬁnisan 
konstruktor kopije, operator dodele kopiranjem, operator dodele premeštanjem i destruktor, 
prevodilac će implicitno deklarisati konstruktor premeštanja koji je javan, inline i nije explicit
❖ Ako klasa ima neki konstruktor premeštanja (pa prevodilac ne generiše implicitni konstruktor 
premeštanja), programer ipak može forsirati automatsko deklarisanje konstruktora koji bi 
prevodilac implicitno deklarisao speciﬁkatorom =default
❖ Ako podobjekti osnovnih klasa ili objekti članovi ne mogu da se premeštaju ili uništavaju, recimo 
zato što su objekti klasa koje nemaju dostupne konstruktore premeštanja ili destruktore, onda će 
ovaj implicitno deklarisani konstruktor premeštanja  biti obrisan (smatraće se da njegov poziv 
nije dozvoljen, iako je on deklarisan)
❖ U suprotnom, ako ovaj implicitno deklarisan ili podrazumevani konstruktor premeštanja nije 
obrisan, on će biti deﬁnisan i vršiće podrazumevanu inicijalizaciju podobjekata osnovnih klasa i 
objekata članova xvrednostima, po istom redosledu kao i u inicijalizaciji; ako su ti podobjekti 
objekti nekih klasa, pozivaju se njihovi konstruktori premeštanja, ako ih imaju, odnosno 
konstruktori kopije u suprotnom
Konstruktor premeštanja
 397

--- PAGE 2 ---
Septembar 2024. Copyright 2018-2024 by Dragan Milićev
❖ Operator dodele premeštanjem (move assignment operator) klase X je nestatička operatorska 
funkcija članica te klase  sa imenom operator= čiji je jedini parametar tipa X&&, const X&&, 
volatile X&& ili const volatile X&&
❖ Ova funkcija poziva se kada se objekat klase X nalazi kao levi operand operatora dodele = i 
kada se baš ona odabere u postupku odabira preklopljene operatorske funkcije za desni 
operand tog operatora, odnosno kada je desni operand dvrednost ili se može konvertovati u 
dvrednost
❖ I za operator dodele premeštanjem važe slična pravila kao i za konstruktor premeštanja, 
odnosno za operator dodele kopiranjem: ako klasa nema nijedan eksplicitno deklarisan 
operator dodele premeštanjem (tj. korisnički deklarisan operator dodele premeštanjem) i 
pod uslovom da ta klasa nema korisnički deﬁnisan konstruktor kopije, konstruktor 
premeštanja, operator dodele kopiranjem i destruktor, prevodilac će implicitno deklarisati 
konstruktor premeštanja koji je javan, inline i nije explicit
❖ Ovaj implicitno deklarisani operator dodele premeštanja može se smatrati i obrisanim pod 
odgovarajućim uslovima, a ako nije obrisan ili je podrazumevan, on vrši dodelu 
premeštanjem podobjekata osnovnih klasa i objekata članova, odnosno dodelu kopiranjem 
ako premeštanje nije deﬁnisano
Operator dodele premeštanjem
 398
