--- PAGE 1 ---
Septembar 2024. Copyright 2018-2024 by Dragan Milićev
Klasa kao realizacija apstrakcije
❖ Apstrakcija (abstraction) je misaoni (mentalni) postupak kojim se:
• problem, pojava, sistem ili entitet od interesa posmatra pojednostavljeno, zanemarujući aspekte, 
efekte i detalje koji nisu od značaja za dato rešenje, kako bi se ono što preostane učinilo dovoljno 
pojednostavljenim da bi se moglo rešiti ili realizovati
• zanemaruju različitosti pojedinačnih entiteta zarad isticanja njihovih zajedničkih osobina, kako bi se 
ti entiteti posmatrali generalizovano (uopšteno), grupisani u određene kategorije po svojoj sličnosti, 
opet zarad pojednostavljenja (posmatrati individualne entitete na isti način, umesto svaki posebno) 
— klasiﬁkacija (classiﬁcation), generalizacija (generalization)
• ovakvim pojednostavljenjem osmišljava pojam (koncept) koji poseduje istaknute zajedničke 
osobine, a bez zanemarenih detalja
❖ Apstrakcijom se naziva i rezultat ovog procesa, apstrahovani pojam, koncept osmišljen tim postupkom
❖ Apstrakcija je, pored dekompozicije, osnovno oruđe koje čovek primenjuje u borbi protiv kompleksnosti 
domena problema (problem domain) koji se rešava (softverom u našem interesu)
❖ Apstrakcija je osnovni postupak u inženjerstvu, jer se inženjerske discipline bave pojednostavljenim 
(apstrahovanim) modelima realnih pojava, sistema i entiteta, kako bi se mogli projektovati, ispitati i 
konstruisati (npr. matematički modeli, numerički modeli, simulacioni modeli, makete itd.)
 80

--- PAGE 2 ---
Septembar 2024. Copyright 2018-2024 by Dragan Milićev
Klasa kao realizacija apstrakcije
❖ Klasa može predstavljati realan (ﬁzički) koncept (apstrakciju) iz stvarnog sveta i domena problema, 
ali i njeno uopštenje (generalizaciju /generalization/) ili specijalizaciju (specialization)
❖ Na primer, pojam osobe u realnom svetu je veoma složen koncept, praktično nedokučiv: svaka 
osoba u realnom svetu je individua za sebe i osobe se razlikuju po bezbroj svojstava, počev od 
svog DNK, preko bioloških i antropoloških veličina, karaktera, prošlosti itd.
❖ Međutim, za potrebe određenog softverskog sistema, uvodimo apstrakciju Osobe (Person) koja 
predstavlja (drastično) pojednostavljenje ovog realnog koncepta - apstrakciju: 
instance klase Person će imati samo svojstva od interesa za dati sistem koji se implementira (npr. 
matični broj, ime i prezime, datum rođenja, pol)
 81
Person
personalID : PersonalID 
firstName : Text 
lastName : Text 
dateOfBirth : Date 
gender : Gender
