--- PAGE 1 ---
Septembar 2024. Copyright 2018-2024 by Dragan Milićev
Povezivanje
❖ Biblioteka (library) je fajl sa tipičnom ekstenzijom .lib, koja ima principijelno 
isti format kao i objektni fajl; kada povezuje fajlove, linker tretira ulazne lib i 
obj fajlove na isti način (zadaje mu se spisak ulaznih obj i lib fajlove koje treba 
povezati)
❖ Razlika je u tome što je obj fajl nastao prevođenjem jednog izvornog fajla, dok 
je lib nastao povezivanjem više obj (i moguće drugih lib) fajlova u jedan lib fajl
❖ Motiv je praktičan: kod za neku biblioteku (potprograma, struktura, tipova) 
za određenu namenu može da ima mnogo (na stotine) izvornih fajlova; 
nepraktično bi bilo koristiti to mnoštvo fajlova i sve pojedinačno ih davati na 
povezivanje u programe koji ih koriste; “pakovanjem” u biblioteku koja se 
isporučuje i povezuje kao jedan lib fajl olakšava se rukovanje
❖ Biblioteka svakako izvozi simbole koje deﬁniše (upravo one koji predstavljaju 
njene usluge, ono za šta se ona i koristi), ali može i da ih uvozi, ukoliko zavisi 
od neke druge biblioteke (koristi simbole iz druge biblioteke)
 172

--- PAGE 2 ---
Septembar 2024. Copyright 2018-2024 by Dragan Milićev
Povezivanje
❖ Posao pravljenja biblioteke obavlja isti linker, koji može raditi u dva režima, za 
pravljenje exe i za pravljenje lib fajla (režim mu se zadaje prilikom pokretanja)
❖ Naravno, posao pravljenja lib fajla se razlikuje od posla pravljenja exe fajla iz nekoliko 
razloga:
• exe može imati drugačiji format od lib (i obj) fajla
• exe sadrži i informacije koje lib (i obj) fajlovi ne sadrže, a koje su potrebne 
operativnom sistemu za pokretanje programa; na primer, barem početnu adresu 
prve instrukcije od koje operativni sistem treba da počne izvršavanje programa
• kada pravi exe, linker mora da završi posao bez nerazrešenih simbola; lib može da 
ima simbole koje uvozi i koji ostaju nerazrešeni
❖ Globalna funkcija main na jeziku C++ prevodi se kao najobičnija funkcija koju poziva 
kod koji se najpre izvršava prilikom pokretanja programa i koji onda poziva funkciju 
main kao bilo koju drugu funkciju; nakon povratka iz nje, poziva sistemski poziv za 
gašenje programa; ovaj okružujući kod može biti u nekom obj fajlu koji se uvek 
podrazumevano povezuje
 173
